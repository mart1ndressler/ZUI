REPORT - 2048 Solver

Cílem této práce bylo vytvořit tři různé „solvery“ – tedy strategie, které určují tahy v každém kole pro hru 2048. Při práci jsem využíval AI (GPT).
Na začátku jsem měl k dispozici základní implementaci samotné hry, která zvládala jen základní logiku – pohyby, slučování dlaždic a přidávání nových čísel. Poté jsem se pustil do tvorby solverů.
Poté jsem si začal s výběrem solveru vybral jsem si Random Solver, Heuristic Solver a Monte Carlo Solver.
GPT mi na začátku pomohlo nejen se základní strukturou programu, ale i s návrhem a laděním jednotlivých solverů. 
Většinu kódu a zlepšení jsem získal pomocí cílených dotazů – a dotlačit ho k tomu, co má udělat, bylo díky lepší (placené) verzi poměrně snadné.

Random Solver
Tento solver volí tahy zcela náhodně. Nevyhodnocuje stav hry, ani se nepokouší o žádnou strategii – jednoduše vybírá náhodný směr (doleva, doprava, nahoru nebo dolů). 
Výsledky byly velmi slabé, maximální dosažená dlaždice se většinou pohybovala kolem 64, 128 nebo 256 a nedošlo k žádné výhře. Slouží spíše jako kontrolní ukázka náhodného chování bez strategie.

Heuristic Solver
Tato strategie se snaží vybrat takový tah, po kterém zůstane na herním poli co nejvíce volných míst. Díky tomu se hra udrží déle v chodu a má větší šanci kombinovat další dlaždice. 
Heuristický solver je už o něco chytřejší než náhodný, ale stále postrádá hlubší plánování. Podařilo se mu dosáhnout spíše dlaždic typu 256 nebo 512, ale k výhře stále nedošlo.

Monte Carlo Solver
Nejlepší z testovaných solverů. Tento přístup pro každý možný tah několikrát nasimuluje (tzv. rollout), jak by se hra mohla vyvíjet dál. 
Poté spočítá průměrné skóre z těchto simulací a vybere tah, který měl nejlepší výsledek. Vylepšení spočívalo v tom, že pokud při simulaci došlo k výhře, byl takový tah ohodnocen výrazně vyšším skóre.
Díky tomu se Monte Carlo solveru podařilo v polovině hrách skutečně vyhrát.

HOME MESSAGE

Podle mě už by se ani nedalo říct, co všechno je AI, ale spíš kde ještě AI není. 
Od roku 2020, kdy to celé pořádně vybouchlo, se umělá inteligence objevuje skoro všude – v mobilech, televizích, aplikacích, vysavačích nebo autech. Je běžnou součástí technologií, které používáme každý den.
Za AI dnes ale nemusíme považovat jen neuronové sítě – může to být i jednoduché náhodné hledání s trochou logiky nebo pravidla jako v heuristickém solveru. I to už spadá pod pojem umělé inteligence, protože to nějak „rozhoduje“.
AI určitě není potřeba úplně všude – někdy stačí jednoduché pravidlo nebo náhoda. Ale jakmile je problém složitější (jako třeba hra 2048), tak se chytrá strategie vyplatí. 
To šlo vidět třeba u mého Monte Carlo solveru, který se rozhodoval podle simulací a dosahoval výrazně lepších výsledků. 
Pokud bych chtěl pokračovat dál, šla by použít neurální síť, která by se hru učila třeba na základě výsledků z tisíců her – a mohla by predikovat, jaký tah bude nejvýhodnější. 
Ještě zajímavější by bylo využít reinforcement learning – tedy nechat agenta, aby se postupně učil sám, jak vyhrávat. Takový přístup by mohl časem porazit všechny ostatní.